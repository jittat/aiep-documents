---
title: วิศวกรรมโยธาบูรณาการปัญญาประดิษฐ์
description: วิศวกรรมโยธาบูรณาการปัญญาประดิษฐ์ — ออกแบบโครงสร้างพื้นฐานที่ชาญฉลาด ยั่งยืน และขับเคลื่อนด้วยข้อมูล
program: AIEP
track: Civil Engineering
tagline: จากโครงสร้างสู่เมืองอัจฉริยะ (From Structures to Smart Cities.)
weight: 2
---

<img src="/img/banners/civil-hero-new.png"
     alt="AI-Integrated Civil Engineering"
     style="max-width: 100%; height: auto; margin: 0 0 2rem 0; border-radius: 1rem; box-shadow: 0 6px 12px rgba(0,0,0,0.1); display: block;" />

วิศวกรรมโยธาบูรณาการปัญญาประดิษฐ์ (AI-Integrated Civil Engineering) เป็นหลักสูตรยุคใหม่ พัฒนาร่วมกันโดยภาควิชาวิศวกรรมโยธาและภาควิชาวิศวกรรมคอมพิวเตอร์ มหาวิทยาลัยเกษตรศาสตร์  

หลักสูตรนี้เตรียมความพร้อมให้นิสิตก้าวไปสู่การเป็นวิศวกรโยธาที่ไม่ได้สร้างแค่โครงสร้าง แต่สามารถออกแบบระบบที่ชาญฉลาด ยั่งยืน และเน้นมนุษย์เป็นศูนย์กลางสำหรับเมืองแห่งอนาคต 

นิสิตจะได้ฝึกประสบการณ์จริงด้านการก่อสร้างอัจฉริยะ การวิเคราะห์เชิงภูมิสารสนเทศ การตรวจวัดโครงสร้าง การพยากรณ์สิ่งแวดล้อม  และการออกแบบโครงสร้างพื้นฐานโดยใช้ข้อมูลจริงร่วมกับปัญญาประดิษฐ์ที่ทันสมัย  

---

##  AI x Civil Engineering คืออะไร?
วิศวกรรมโยธายุคใหม่ต้องออกแบบภายใต้ความซับซ้อน ความไม่แน่นอน และพลวัตของเมือง  
หลักสูตรนี้ให้นิสิตสามารถ:

- ประยุกต์ปัญญาประดิษฐ์กับแบบจำลองสารสนเทศอาคาร (Building Information Modeling: BIM) สำหรับการบริหารโครงการก่อสร้าง  
- ตรวจสอบและเฝ้าติดตามสภาพเชิงโครงสร้าง (Structural Health Monitoring: SHM) และ Digital twins  
- ประยุกต์ AI ร่วมกับเทคโนโลยีภูมิสารสนเทศ (GeoAI) เพื่อวิเคราะห์ข้อมูลเชิงพื้นที่  
- จำลองสถานการณ์น้ำท่วม การจราจร และสภาพแวดล้อมเมืองด้วย AI  
- พัฒนา วัสดุก่อสร้างอัจฉริยะ ที่ออกแบบโดย AI และเป็นมิตรกับสิ่งแวดล้อม  
- ออกแบบโครงสร้างพื้นฐานที่เน้นมนุษย์ ด้วยการวิเคราะห์ข้อมูลการเคลื่อนที่และพฤติกรรมจากเซนเซอร์และอุปกรณ์เคลื่อนที่  

---

##  ภาพรวมหลักสูตร
- ปริญญาตรี: วิศวกรรมศาสตรบัณฑิต สาขาวิศวกรรมโยธา (นานาชาติ) และวิศวกรรมศาสตรบัณฑิต สาขาวิศวกรรมสำรวจและสารสนเทศภูมิศาสตร์ (ภาคพิเศษ)  
- ปริญญาโท: วิศวกรรมศาสตรมหาบัณฑิต วิศวกรรมบูรณาการปัญญาประดิษฐ์ (หลักสูตรภาษาไทย)  
- เปิดรับรุ่นแรก: ปีการศึกษา 2569
- จำนวนรับ: 
  - 15 คน วิศวกรรมโยธา (หลักสูตรนานาชาติ) และ 
  - 10 คน วิศวกรรมสำรวจและสารสนเทศภูมิศาสตร์ (ภาคพิเศษ)  
- ช่องทางรับเข้า: TCAS รอบ 1 (แฟ้มสะสมผลงาน) และ TCAS รอบ 2 (โควตา)  
- ไม่เปิดรับในระบบปกติ

---

##  จุดเด่นของหลักสูตร
- ผสาน AI และงานโยธา เพื่อโครงสร้างพื้นฐานที่ชาญฉลาดและยืดหยุ่น  
- รายวิชาร่วมกับวิศวกรรมคอมพิวเตอร์ และเข้าถึงห้องปฏิบัติการวิจัยอัจฉริยะ  
- โครงงาน Capstone ร่วมกับภาครัฐและภาคอุตสาหกรรม  
- เน้น ข้อมูลเมือง, การจำลองสิ่งแวดล้อม, และ การออกแบบที่เน้นมนุษย์  
- เครื่องมือที่ใช้: ML platform, BIM บนระบบคลาวด์, GIS, Python  

---

##  สิ่งที่จะได้เรียนรู้
ในหลักสูตรวิศวกรรมโยธาบูรณาการปัญญาประดิษฐ์ ผู้เรียนจะได้ศึกษาและประยุกต์ใช้ AI ในหลากหลายสาขาของวิศวกรรมโยธา ไม่ว่าจะเป็นการนำ AI มาใช้ในงานวิศวกรรมโครงสร้างเพื่อการบำรุงรักษาเชิงคาดการณ์ งานวิศวกรรมขนส่งและการจราจรเพื่อเพิ่มประสิทธิภาพการเดินทาง งานวิศวกรรมสำรวจโดยประยุกต์ใช้ GeoAI จากข้อมูลเชิงพื้นที่ ตลอดจนการจัดการงานก่อสร้างด้วย AI เพื่อช่วยวิเคราะห์ต้นทุน เวลา และความเสี่ยง รวมถึงการวางผังเมืองโดยใช้แบบจำลองพฤติกรรมที่ขับเคลื่อนด้วย AI เพื่อสนับสนุนการพัฒนาเมืองอย่างมีประสิทธิภาพและยั่งยืน

---

##  หัวข้อโครงงานและวิจัยตัวอย่าง
- การพยากรณ์ความล้าของสะพานและรอยร้าวของคอนกรีตด้วย AI  
- การตรวจสอบสภาพและสมรรถนะของโครงสร้างด้วย AI ผนวกเข้ากับการจำลองสิ่งแวดล้อมเสมือน  
- การเฝ้าติดตามเครื่องจักรในงานก่อสร้างด้วย AI  
- ระบบแจ้งเตือนภัยล่วงหน้าและการจำลองด้วย AI  
- การพยากรณ์การจราจรติดขัดด้วยข้อมูลจากมือถือและกล้อง CCTV  
- ตรวจสอบความคืบหน้าการก่อสร้างด้วยอากาศยานไร้คนขับ  
- ออกแบบโครงสร้างพื้นฐานที่ยั่งยืนด้วย AI เพื่อลดความร้อนและเสียงในเมือง  
- การประยุกต์ AI ในกระบวนการสำรวจของงานรังวัดที่ดิน  

---

##  พันธมิตรด้านอุตสาหกรรมและวิจัย
- ห้องปฏิบัติการนวัตกรรมเมืองอัจฉริยะ (Smart City Innovation Labs)  
- หน่วยงานภาครัฐและเอกชน เช่น กรมโยธาธิการและผังเมือง  
- กลุ่มวิจัยด้าน AI ของมหาวิทยาลัยเกษตรศาสตร์  
- บริษัทเทคโนโลยีด้านวิศวกรรมโยธา  

---

##  เส้นทาง 4+1
- นิสิตจะต้องผ่านเกณฑ์ด้านวิชาการ โดยในช่วง 3 ปีแรกของการเรียนระดับปริญญาตรีจะต้องลงทะเบียน[รายวิชาพื้นฐานด้านปัญญาประดิษฐ์](/docs/ai-core-courses)
- นิสิตจะเริ่มเรียนรายวิชาระดับบัณฑิตศึกษาในการเรียนปีที่ 4 (ดู[รายละเอียดหลักสูตรวิศวกรรมบูรณาการปัญญาประดิษฐ์](/docs/master/ai-integrated))
- โครงงานวิศวกรรมระดับชั้นปีที่ 4 จะเชื่อมโยงกับหัวข้อวิทยานิพนธ์ในระดับปริญญาโท
- จะได้รับปริญญาวิศวกรรมศาสตรบัณฑิต และ[วิศวกรรมศาสตรมหาบัณฑิต](/docs/master/ai-integrated)ภายในเวลา 5 ปี และพร้อมที่จะเป็นวิศวกรยุคใหม่

แผนการเรียนโดยละเอียด*จะประกาศเร็ว ๆ นี้*  สามารถอ่านเกี่ยวกับ[รายวิชาพื้นฐานด้าน AI ระดับปริญญาตรี](/docs/ai-core-courses) และ[หลักสูตรระดับปริญญาโท](/docs/master/ai-itegrated)ได้


---

##  เส้นทางอาชีพ
| สาขา                 | การประยุกต์ใช้ AI |
|-----------------------|---------------------|
| วิศวกรรมโครงสร้าง   | การบำรุงรักษาเชิงคาดการณ์ ตรวจจับจุดบกพร่อง |
| วิศวกรรมขนส่ง       | จำลองการจราจร วางเส้นทางที่เหมาะสม |
| การสำรวจ/ภูมิสารสนเทศ | GeoAI และวิเคราะห์ข้อมูลเชิงพื้นที่ |
| การบริหารงานก่อสร้าง | วิเคราะห์ความเสี่ยงด้านต้นทุน/เวลา ตรวจสอบที่ตั้ง |
| การวางผังเมือง       | การออกแบบเมืองอัจฉริยะโดยใช้ข้อมูลพฤติกรรม |

---

##  สิ่งที่ทำให้หลักสูตรนี้โดดเด่น
- หลักสูตรล้ำสมัยที่เชื่อมโยงระบบโยธา AI และข้อมูลเมือง  
- เข้าถึงโครงการโครงสร้างพื้นฐานอัจฉริยะและชุดข้อมูลสิ่งแวดล้อม  
- ความร่วมมือข้ามสาขา พร้อมการให้คำปรึกษาอย่างใกล้ชิด  
- เน้นเครื่องมือดิจิทัลและความยั่งยืนในการใช้งานจริง  

---

##  กิจกรรมเสริม
- ค่าย AI สำหรับเมือง และเวิร์กช็อป Smart City  
- โครงการความร่วมมือกับภาครัฐและภาคเอกชน  
- ผู้ช่วยวิจัยในโครงการ digital twin หรือ SHM  
- การใช้อากาศยานไร้คนขับและ LiDAR ในภาคสนามจริง  
- นิทรรศการโครงงานและโอกาสเผยแพร่ผลงานวิจัย  

---

##  รายวิชาพื้นฐานด้าน AI (เลือกเรียนในระดับปริญญาตรี)

นิสิตจะต้องลงเรียนรายวิชาต่อไปนี้ ระหว่างการเรียน 3 ปีแรก

- 01204162 เอไอประยุกต์สำหรับงานวิศวกรรม (Applied AI for Engineering)   
- คณิตศาสตร์พื้นฐานสำหรับวิศวกรปัญญาประดิษฐ์ (Mathematical Foundations for AI Engineers) *รายวิชาอยู่ระหว่างการพัฒนา*
- หลักการโปรแกรมเพื่อการประมวลผลและวิเคราะห์ข้อมูล (Programming Concepts for Data Processing and Analysis) *รายวิชาอยู่ระหว่างการพัฒนา*

อ่าน[รายละเอียดของรายวิชา](/docs/ai-core-courses)

นอกจากนี้อาจมีการเทียบรายวิชาจากสาขาวิศวกรรมโยธาเพื่อเทียบเท่ากับรายวิชาเหล่านี้ได้

---

##  ผลลัพธ์บัณฑิตที่โดดเด่น
บัณฑิตของหลักสูตรนี้จะสามารถ:
- ออกแบบโครงสร้างพื้นฐานอัจฉริยะโดยใช้ข้อมูลแบบเรียลไทม์และ AI  
- มีบทบาทสำคัญในเมืองที่เน้นความยั่งยืนและประชาชนเป็นศูนย์กลาง  
- ทำงานข้ามศาสตร์ระหว่างกลศาสตร์โครงสร้างกับเทคโนโลยีเมือง  
- เป็นผู้นำด้านการก่อสร้างอัจฉริยะ การจำลองสิ่งแวดล้อม และการวิเคราะห์ระบบโครงสร้างพื้นฐาน  
