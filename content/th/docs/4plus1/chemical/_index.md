---
title: วิศวกรรมเคมีบูรณาการปัญญาประดิษฐ์ ธุรกิจ และความยั่งยืน (หลักสูตรนานาชาติ) 
description: เตรียมความพร้อมให้วิศวกรเคมีรุ่นใหม่ เพื่อขับเคลื่อนนวัตกรรมด้วยข้อมูลในอุตสาหกรรมเคมี อาหาร ยา และพลังงาน <br>**เริ่มรับนิสิตปีการศึกษา 2570**
program: AIEP
track: Chemical Engineering
tagline: จากกระบวนการสู่ความชาญฉลาด (From Process to Intelligence)
weight: 101
---

<img src="/img/banners/chemical-hero-new.png"
     alt="AI-Integrated Chemical Engineering"
     style="max-width: 100%; height: auto; margin: 0 0 2rem 0; border-radius: 1rem; box-shadow: 0 6px 12px rgba(0,0,0,0.1); display: block;" />


**วิศวกรรมเคมีบูรณาการปัญญาประดิษฐ์ ธุรกิจ และความยั่งยืน (หลักสูตรนานาชาติ) (Chemical Engineering integrated with AI, Business, and Sustainability: IChEˣ)** คือหลักสูตรแห่งอนาคตที่พัฒนาร่วมกันโดยภาควิชาวิศวกรรมเคมี และภาควิชาวิศวกรรมคอมพิวเตอร์ มหาวิทยาลัยเกษตรศาสตร์

หลักสูตร IChEˣ มุ่งพัฒนา “วิศวกรเคมียุคใหม่” ที่ไม่เพียงเชี่ยวชาญวิศวกรรมกระบวนการ แต่ยังโดดเด่นด้านทักษะดิจิทัล ปัญญาประดิษฐ์ (AI) การจัดการธุรกิจ และการออกแบบที่ยั่งยืน ผู้เรียนจะได้องค์ความรู้ข้ามศาสตร์ที่ทันสมัย พร้อมต่อยอดสู่โลกการทำงานจริง ทั้งในอุตสาหกรรมอัจฉริยะ (Smart Industry), ธุรกิจเทคโนโลยี (Tech Startup) หรือสร้างนวัตกรรมของตนเอง ตอบโจทย์โลกอุตสาหกรรมที่เปลี่ยนแปลงรวดเร็ว ด้วยคนรุ่นใหม่ที่ “เก่ง คิดเป็น ปรับตัวไว และใช้เทคโนโลยีได้จริง” หลักสูตรเปิดโอกาสต่อยอดด้วยโครงการ 4+1 สู่ปริญญาโท วิศวกรรมศาสตรมหาบัณฑิต (วิศวกรรมบูรณาการปัญญาประดิษฐ์) เพื่อพัฒนาความรู้ AI เชิงลึก และเข้าใจการเชื่อมโยงระบบ AI กับ IT และระบบอัตโนมัติในอุตสาหกรรมอย่างครบวงจร
  
---

##  ภาพรวมหลักสูตร

หลักสูตรวิศวกรรมศาสตรบัณฑิต (วิศวกรรมเคมีบูรณาการปัญญาประดิษฐ์ ธุรกิจ และความยั่งยืน (นานาชาติ) **IChEˣ IUP**  ของภาควิชาวิศวกรรมเคมี ปกติจะเปิดรับในช่องทาง TCAS รอบ 1 (แฟ้มสะสมผลงาน) และ Admission รอบ 3 รวมทั้งสองรอบรวม 40 คน

สำหรับโครงการ **AI-Integrated Engineering Program (AIEP)** นี้ ดำเนินการในรูปแบบบูรณาการ (4+1) ระหว่างหลักสูตร IChEˣ  ของภาควิชาวิศวกรรมเคมี และ หลักสูตรปริญญาโทวิศวกรรมบูรณาการปัญญาประดิษฐ์ ภาควิชาวิศวกรรมคอมพิวเตอร์ 

-  **ปริญญาตรี**: วิศวกรรมศาสตรบัณฑิต (วิศวกรรมเคมีบูรณาการปัญญาประดิษฐ์ ธุรกิจ และความยั่งยืน (หลักสูตรนานาชาติ))  
-  **ปริญญาโท**: วิศวกรรมศาสตรมหาบัณฑิต (วิศวกรรมบูรณาการปัญญาประดิษฐ์)  
-  **เปิดรับรุ่นแรก**: ปีการศึกษา 2570  
-  **จำนวนรับ**: 15 คน  
-  **ช่องทางรับเข้า**: TCAS รอบ 1 (แฟ้มสะสมผลงาน) IUP
-  ไม่เปิดรับในระบบปกติ ภาคพิเศษ

---

##  จุดเด่นของหลักสูตร

 
- เน้นการ **เปลี่ยนผ่านสู่ดิจิทัล** ในกระบวนการทางวิศวกรรมเคมี อาหาร และ พลังงาน 
- รายวิชาร่วมสอนโดยผู้เชี่ยวชาญด้าน **ระบบกระบวนการเคมี** และ **การจำลองด้วย AI**  
- ความร่วมมือเชิงลึกกับสถาบันวิจัยทั้งในและต่างประเทศ เช่น **Nara Advanced Institute of Science and Technology ประเทศญี่ปุ่น**
- การเรียนรู้ข้ามสาขาร่วมกับนิสิตใน AI x Engineering อื่น ๆ

---

##  สิ่งที่จะได้เรียนรู้

ในหลักสูตรวิศวกรรมเคมีบูรณาการปัญญาประดิษฐ์ ผู้เรียนจะได้ศึกษาองค์ความรู้พื้นฐานทางวิศวกรรมเคมี ไม่ว่าจะเป็นปฏิกิริยาเคมี การแยกสาร อุณหพลศาสตร์ การถ่ายเทมวลและพลังงาน การจำลองกระบวนการเคมี ศาสตร์ผู้ประกอบการ การประเมินวัฏจักรชีวิต รวมถึงการออกแบบกระบวนการที่ยั่งยืน พร้อมทั้งได้เรียนรู้การประยุกต์ใช้ AI ในการทำนายคุณสมบัติของสารและผลิตภัณฑ์ การจำลองและวิเคราะห์ปฏิกิริยาเคมี การเพิ่มประสิทธิภาพกระบวนการผลิต การบำรุงรักษาเชิงคาดการณ์ ตลอดจนการจัดการห่วงโซ่อุปทานอัจฉริยะ นอกจากนี้ ผู้เรียนยังจะได้ฝึกปฏิบัติจริงในห้องแล็บและเข้าร่วมเวิร์กช็อปที่เกี่ยวข้องกับเซนเซอร์อัจฉริยะ โปรแกรมจำลองกระบวนการ และแพลตฟอร์มข้อมูล เพื่อสร้างความเข้าใจและทักษะเชิงลึกที่สามารถนำไปใช้ได้จริง

---

##  หัวข้องานวิจัยตัวอย่าง

- การออกแบบวัสดุและกระบวนการเคมีด้วย AI  
- Machine Learning สำหรับการบำรุงรักษาเชิงคาดการณ์ในโรงงานเคมี  
- การควบคุมคุณภาพด้วย AI ในกระบวนการผลิต   
- การพัฒนาระบบควบคุมกระบวนการผลิตอัจฉริยะ
- การวิเคราะห์ข้อมูลเพื่อการใช้พลังงานอย่างยั่งยืนและการลดของเสีย  
- การจัดการเวลาและโลจิสติกส์สำหรับการส่งมอบผลิตภัณฑ์เคมี

---

##  พันธมิตรอุตสาหกรรมและวิจัย

- **Nara Advanced Institute of Science and Technology (Japan)**  
- **National Tsing Hua University, Taiwan**
- UBE Chemicals (Asia) PLC
- SCG Chemicals  
- กลุ่มวิจัยด้าน AI ของมหาวิทยาลัยเกษตรศาสตร์

---

##  เส้นทาง 4+1

- นิสิตต้องผ่านเกณฑ์วิชาการภายในชั้นปีที่3
- โครงงานปี 4 เชื่อมโยงกับงานวิจัยระดับปริญญาโทในปีที่ 5  
- เส้นทางสองปริญญา (วศ.บ. + วศ.ม.) ใน 5 ปี สำหรับมืออาชีพในอนาคต

---

##  เส้นทางอาชีพ

- วิศวกรกระบวนการที่ขับเคลื่อนด้วย AI  
- วิศวกรผลิตและคุณภาพในอุตสาหกรรมอาหารและยา  
- วิศวกรบูรณาการกระบวนการในอุตสาหกรรมปิโตรเคมีและเทคโนโลยีสีเขียว  
- นักวิทยาศาสตร์ข้อมูลในพลังงาน วัสดุ และโลจิสติกส์อัจฉริยะ  
- นักวิจัยในด้านวิศวกรรมเคมีเชิงคอมพิวเตอร์
- ผู้เชี่ยวชาญด้านโซลูชันการลดคาร์บอนแบบดิจิทัล
- ผู้สร้างนวัตกรรมด้านเคมี/ความยั่งยืน/เทคโนโลยีคาร์บอน

---

##  ความได้เปรียบทางการแข่งขัน

- หลักสูตรสองปริญญา (วศ.บ. + วศ.ม.) ในสาขาวิศวกรรมที่มีผลกระทบสูง  
- ความร่วมมือข้ามสาขาอย่างลึกซึ้งระหว่างวิศวกรรมเคมีและคอมพิวเตอร์
- เป็นหลักสูตรวิศวกรรมเคมีแรกในไทยที่บูรณาการ AI, Business, และ Sustainability อย่างเป็นระบบ เชื่อมความรู้วิศวกรรมกระบวนการกับเทคโนโลยีดิจิทัลและกลยุทธ์ธุรกิจสมัยใหม่ เหมาะกับนิสิตรุ่นใหม่ที่ต้องการมากกว่าวิศวกรเคมีทั่วไป 
- ความเชื่อมโยงแน่นแฟ้นกับภาคอุตสาหกรรมและงานวิจัยจริง  
- หลักสูตรปลูกฝัง mindset ของนักพัฒนา นวัตกร และผู้ประกอบการในสาย DeepTech ของอุตสาหกรรมเคมี อาหารและยาที่ยั่งยืน

---

##  กิจกรรมเสริม

- โอกาสทำวิจัยระดับปริญญาตรี (UROP)  
- ฝึกงานกับพันธมิตรทั้งในและต่างประเทศ  
- ค่าย AI และโครงการแลกเปลี่ยนเชิงเทคนิค  
- การให้คำปรึกษาอย่างต่อเนื่องจากอาจารย์และผู้นำในอุตสาหกรรม
- กิจกรรมระหว่างการศึกษาเพื่อเสริมทั้ง Hard Skills ด้านเทคนิคและ Soft Skills ด้านการสื่อสาร การทำงานเป็นทีม และภาวะผู้นำ ให้พร้อมสู่การทำงานระดับสากล

---

##  รายวิชาพื้นฐานด้าน AI (เรียนในระดับปริญญาตรี)

- **Applied AI for Engineering** (01204162)  
- **Mathematical Foundations for AI Engineers** (0120426x)  
- **Programming Concepts for Data Processing and Analysis** (0120426x)

(*รายวิชาภายในของภาควิชาวิศวกรรมเคมีสามารถเสนอขอเทียบเท่าได้*)
ขณะนี้อยู่ระหว่างการพัฒนารายวิชาในหลักสูตร IChEˣ โดยคาดว่าจะมี 2 รายวิชา ได้แก่ วิชาที่เน้นการประยุกต์ใช้ AI เพื่อแก้ปัญหาทางวิศวกรรมเคมี และวิชา Process Simulation ทั้งนี้มีแผนจะเสนอขอเทียบ 1 รายวิชาในกลุ่มวิชา programming 

---

##  ผลลัพธ์บัณฑิตที่โดดเด่น

บัณฑิตของหลักสูตรนี้จะสามารถ:

- มีทักษะดิจิทัลและการใช้ AI ควบคู่กับความรู้เชิงลึกทางวิศวกรรมเคมี ทำให้สามารถวิเคราะห์และแก้ปัญหาได้อย่างแม่นยำ รวดเร็ว ตรงจุด และยั่งยืน
- ประเมินและเลือกใช้เทคโนโลยีดิจิทัลหรือ AI ได้อย่างเหมาะสม เพื่อตอบโจทย์ความยั่งยืนและเพิ่มประสิทธิภาพกระบวนการให้สอดคล้องกับสภาพแวดล้อมจริงของอุตสาหกรรม ลดของเสียในกระบวนการ
- เข้าใจทั้งมิติทางวิศวกรรมและธุรกิจ สามารถประเมินความคุ้มค่าทางเศรษฐศาสตร์ การลงทุน และกำหนดกลยุทธ์การดำเนินงานของกระบวนการผลิตได้รอบด้าน
- ปรับตัวและเรียนรู้เทคโนโลยีใหม่ได้อย่างรวดเร็ว พร้อมนำมาประยุกต์ใช้เพื่อเพิ่มประสิทธิภาพและเสริมความสามารถในการแข่งขันขององค์กร
- เป็นผู้นำด้านนวัตกรรมในอุตสาหกรรมเคมี ยา และพลังงาน

