---
title: วิศวกรรมสิ่งแวดล้อมบูรณาการปัญญาประดิษฐ์
description: อนาคตของวิศวกรรมสิ่งแวดล้อมด้วย AI เพื่อความยั่งยืน เมืองอัจฉริยะ และการรับมือกับการเปลี่ยนแปลงสภาพภูมิอากาศ
program: AIEP
track: Environmental Engineering
tagline: สร้างอย่างยั่งยืน คิดอย่างชาญฉลาด (Build Greener. Think Smarter.)
weight: 4
---

<img src="/img/banners/environmental-hero-new.png"
     alt="AI-Integrated Environmental Engineering"
     style="max-width: 100%; height: auto; margin: 0 0 2rem 0; border-radius: 1rem; box-shadow: 0 6px 12px rgba(0,0,0,0.1); display: block;" />

**วิศวกรรมสิ่งแวดล้อมบูรณาการปัญญาประดิษฐ์ (AI-Integrated Environmental Engineering)** ที่มหาวิทยาลัยเกษตรศาสตร์  เปิดโอกาสให้นิสิตสำเร็จการศึกษาระดับปริญญาตรีสาขาวิศวกรรมสิ่งแวดล้อมภายใน 4 ปี พร้อมเรียนรู้พื้นฐานด้าน AI ควบคู่ไปด้วย และศึกษาต่อเพิ่มอีก 1 ปี เพื่อสำเร็จการศึกษาระดับปริญญาโทด้าน AI 

หลักสูตรมุ่งมุ่งเน้นการบูรณาการระหว่างความรู้พื้นฐานด้านวิศวกรรมสิ่งแวดล้อมกับเทคโนโลยี AI ที่ทันสมัย เพื่อนำไปประยุกต์ใช้ในการแก้ไขปัญหาสิ่งแวดล้อมที่มีความซับซ้อนได้อย่างชาญฉลาด อาทิ การควบคุมมลพิษ การจัดการทรัพยากรอย่างมีประสิทธิภาพ และการวางแผนเพื่อรับมือกับปัญหาด้านสิ่งแวดล้อมอย่างแม่นยำและยั่งยืน นิสิตจะได้พัฒนาทักษะผ่านการทำโครงงานแบบสหวิทยาการโดยใช้ข้อมูลจริง และมีโอกาสฝึกประสบการณ์กับภาคอุตสาหกรรมหรือสถาบันวิจัยทั้งในประเทศและต่างประเทศ หลักสูตรนี้จึงเป็นรากฐานสำคัญในการพัฒนาบัณฑิตให้พร้อมก้าวสู่การเป็นวิศวกรสิ่งแวดล้อมยุคใหม่ที่มีทักษะด้าน AI และเป็นผู้นำในการพัฒนาแนวทางแก้ไขปัญหาสิ่งแวดล้อมอย่างยั่งยืนด้วยการขับเคลื่อนบนพื้นฐานของข้อมูลและเทคโนโลยีอัจฉรยะ

---

##  ภาพรวมหลักสูตร

หลักสูตรนี้เป็นส่วนหนึ่งของ **AI-Integrated Engineering Program (AIEP)**  
เปิดสอนโดยความร่วมมือพิเศษโดยภาควิชาวิศวกรรมสิ่งแวดล้อม

-  **ระดับปริญญาตรี**: วิศวกรรมศาสตรบัณฑิต สาขาวิศวกรรมสิ่งแวดล้อม (นานาชาติ)
-  **ระดับปริญญาโท**: วิศวกรรมศาสตรมหาบัณฑิต สาขาวิศวกรรมบูรณาการปัญญาประดิษฐ์ (หลักสูตรภาษาไทย)  
-  **เปิดรับรุ่นแรก**: ปีการศึกษา 2569  
-  **จำนวนรับ**: 10 คน นิสิตหลักสูตรนานาชาติ
-  **ประเภทนิสิต**: IUP
-  **ช่องทางรับเข้า**: TCAS1 (Portfolio), TCAS2, TCAS3 (Admission)  


---

##  จุดเด่นของหลักสูตร

**หลักสูตรเร่งรัด 4+1:**
- เรียนปริญญาตรีวิศวกรรมสิ่งแวดล้อม 4 ปี พร้อมพื้นฐานด้าน AI
- เรียนต่อเพิ่มอีก 1 ปี เพื่อจบปริญญาโทด้าน AI

**เป้าหมายของหลักสูตร:**
- บูรณาการความรู้วิศวกรรมสิ่งแวดล้อมกับเทคโนโลยี AI
- ประยุกต์ใช้เทคโนโลยี AI แก้ปัญหาสิ่งแวดล้อมที่ซับซ้อน
- เน้นการควบคุมมลพิษ การจัดการทรัพยากรอย่างมีประสิทธิภาพ และการวางแผนอย่างยั่งยืน

**การเรียนรู้และประสบการณ์:**
- ทำโครงงานสหวิทยาการโดยใช้ข้อมูลจริง
- ฝึกประสบการณ์กับภาคอุตสาหกรรมหรือสถาบันวิจัย ทั้งในและต่างประเทศ


---

##  หัวข้อโครงงานและวิจัยตัวอย่าง

- ระบบตรวจวัดและแจ้งเตือนคุณภาพสิ่งแวดล้อมแบบเรียลไทม์
- การจัดการระบบบำบัดมลพิษอัจฉริยะ
- การประเมินคาร์บอนฟุตพริ้นท์ของกระบวนการผลิตโดยใช้ AI
- การพัฒนาแบบจำลอง AI เพื่อพยากรณ์คุณภาพน้ำในแม่น้ำหรือแหล่งน้ำชุมชน
- การระบบอัจฉริยะสำหรับตรวจจับและคัดแยกขยะรีไซเคิลด้วย Computer Vision
- วิเคราะห์และพยากรณ์แนวโน้มมลพิษทางอากาศ
- การวิเคราะห์ข้อมูลคุณภาพน้ำเสียจากแหล่งกำเนิดเพื่อพัฒนาแนวทางการควบคุมการระบายมลพิษด้วย AI

---

##  พันธมิตรภาคอุตสาหกรรมและวิจัย

- กรมควบคุมมลพิษ
- กรมโรงงานอุตสาหกรรม
- กรมการเปลี่ยนแปลงสภาพภูมิอากาศและสิ่งแวดล้อม
- มหาวิทยาลัยต่างประเทศ
- อุตสาหกรรมการผลิตและโรงงานอุตสาหกรรม

---

##  เส้นทาง 4+1
- นิสิตจะต้องผ่านเกณฑ์ด้านวิชาการ โดยในช่วง 3 ปีแรกของการเรียนระดับปริญญาตรีจะต้องลงทะเบียน[รายวิชาพื้นฐานด้านปัญญาประดิษฐ์](/docs/ai-core-courses)
- นิสิตจะเริ่มเรียนรายวิชาระดับบัณฑิตศึกษาในการเรียนปีที่ 4 (ดู[รายละเอียดหลักสูตรวิศวกรรมบูรณาการปัญญาประดิษฐ์](/docs/master/ai-integrated))
- โครงงานวิศวกรรมระดับชั้นปีที่ 4 จะเชื่อมโยงกับหัวข้อวิทยานิพนธ์ในระดับปริญญาโท
- จะได้รับปริญญาวิศวกรรมศาสตรบัณฑิต และ[วิศวกรรมศาสตรมหาบัณฑิต](/docs/master/ai-integrated)ภายในเวลา 5 ปี และพร้อมที่จะเป็นวิศวกรยุคใหม่

แผนการเรียนโดยละเอียด*จะประกาศเร็ว ๆ นี้*  สามารถอ่านเกี่ยวกับ[รายวิชาพื้นฐานด้าน AI ระดับปริญญาตรี](/docs/ai-core-courses) และ[หลักสูตรระดับปริญญาโท](/docs/master/ai-itegrated)ได้

---

##  เส้นทางอาชีพ

- นักวางแผนสิ่งแวดล้อมเมือง โดยใช้ AI + GIS  
- วิศวกรสิ่งแวดล้อมที่เชี่ยวชาญด้าน AI 
- นักวิเคราะห์ข้อมูลสิ่งแวดล้อม 
- นักพัฒนาระบบอัจฉริยะเพื่อการจัดการทรัพยากรและสิ่งแวดล้อม 
- ผู้เชี่ยวชาญด้านการจำลองและพยากรณ์มลพิษสิ่งแวดล้อมด้วย AI 
- ผู้ประกอบการด้านนวัตกรรมสิ่งแวดล้อมและเทคโนโลยีดิจิทัล
- นักวิจัย
---

##  จุดแข็งของหลักสูตร

- การแก้ปัญหาแบบเรียลไทม์จากเซนเซอร์ ข้อมูลดาวเทียม และ digital twins  
- ทักษะจำลองสิ่งแวดล้อมด้วยการผสาน AI  
- เข้าถึงเครื่องมือและโครงงาน AI ข้ามศาสตร์ตั้งแต่ระดับปริญญาตรี  
- เปิดทางสู่อาชีพด้านความยั่งยืน นโยบาย และโครงสร้างพื้นฐานอัจฉริยะ
- มุ่งเน้นการเรียนรู้แบบสหวิทยาการ พร้อมฝึกปฏิบัติจากข้อมูลจริง

---

##  กิจกรรมเสริม

- การอบรมระยะสั้น เพื่อเรียนรู้การพัฒนาสิ่งแวดล้อมอย่างยั่งยืนด้วยเทคโนโลยี AI
- กิจกรรมแข่งขันพัฒนานวัตกรรมและ Hackathon ร่วมกับพันธมิตรภาคอุตสาหกรรม
- โครงการแลกเปลี่ยนหรือความร่วมมือวิจัยเสมือนจริงกับมหาวิทยาลัยต่างประเทศ
- ฝึกงานในภาคอุตสาหกรรม โดยมุ่งเน้นการประยุกต์ใช้ AI ในการแก้ปัญหาทางวิศวกรรม
- งานแสดงผลงานโครงงานบัณฑิต (Capstone Exhibition Day) ที่ผสาน AI กับวิศวกรรม

---

##  รายวิชาพื้นฐานด้าน AI (เลือกเรียนในระดับปริญญาตรี)
นิสิตจะต้องลงเรียนรายวิชาต่อไปนี้ ระหว่างการเรียน 3 ปีแรก

- 01204162 เอไอประยุกต์สำหรับงานวิศวกรรม (Applied AI for Engineering)   
- คณิตศาสตร์พื้นฐานสำหรับวิศวกรปัญญาประดิษฐ์ (Mathematical Foundations for AI Engineers) *รายวิชาอยู่ระหว่างการพัฒนา*
- หลักการโปรแกรมเพื่อการประมวลผลและวิเคราะห์ข้อมูล (Programming Concepts for Data Processing and Analysis) *รายวิชาอยู่ระหว่างการพัฒนา*

อ่าน[รายละเอียดของรายวิชา](/docs/ai-core-courses)

นอกจากนี้อาจมีการเทียบรายวิชาจากสาขาวิศวกรรมสิ่งแวดล้อมเพื่อเทียบเท่ากับรายวิชาเหล่านี้ได้

---

##  ผลลัพธ์บัณฑิตที่โดดเด่น

บัณฑิตจากแผนการเรียนนี้จะสามารถ:

- มีความรู้และทักษะด้านวิศวกรรมสิ่งแวดล้อมควบคู่กับเทคโนโลยี AI และการวิเคราะห์ข้อมูลขั้นสูง
- สามารถออกแบบและพัฒนาเครื่องมือหรือระบบอัจฉริยะเพื่อใช้ในการแก้ปัญหาด้านสิ่งแวดล้อม เช่น ระบบพยากรณ์คุณภาพน้ำและอากาศ
- มีมุมมองที่ทันสมัยต่อการจัดการสิ่งแวดล้อม สอดคล้องกับแนวคิด Smart City และ Sustainable Development Goals (SDGs)
- พร้อมต่อยอดในสายงานวิจัย นวัตกรรม หรือผู้ประกอบการด้าน Green Tech และ AI for Environment
