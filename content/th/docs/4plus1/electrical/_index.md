---
title: วิศวกรรมไฟฟ้าบูรณาการปัญญาประดิษฐ์
description: ยกระดับระบบไฟฟ้าสู่ยุคใหม่ด้วยพลังของพลังงานอัจฉริยะ AI ฝังตัว การควบคุมอัตโนมัติ และการสื่อสารอัจฉริย
program: AIEP
track: Electrical Engineering
tagline: พลังไฟฟ้าอัจฉริยะเพื่อโลกที่ชาญฉลาด (Electric Intelligence for a Smarter World.)
weight: 103
---

<img src="/img/banners/electrical-hero-new.png"
     alt="AI-Integrated Electrical Engineering"
     style="max-width: 100%; height: auto; margin: 0 0 2rem 0; border-radius: 1rem; box-shadow: 0 6px 12px rgba(0,0,0,0.1); display: block;" />

{{% alert color=warning %}}
**สาขานี้เริ่มรับนิสิตปีการศึกษา 2570**
{{% /alert %}}

**วิศวกรรมไฟฟ้าบูรณาการปัญญาประดิษฐ์ (AI-Integrated Electrical Engineering): เสริมพลังวิศวกรไฟฟ้า ขับเคลื่อนสู่ระบบอัจฉริยะ**

พื้นฐาน AI อาจไม่ใช่จุดเริ่มต้นของนิสิตวิศวกรรมไฟฟ้าทุกคน — แต่สามารถเป็นสิ่งที่ทุกคนสร้างและต่อยอดได้

หากคุณกำลังสร้างระบบโครงข่ายไฟฟ้า ระบบสื่อสาร ระบบควบคุม หรืออุปกรณ์อิเล็กทรอนิกส์ —  
ก็ถึงเวลาที่คุณควรมีเครื่องมือที่จะพาคุณไปสู่ยุคใหม่ของระบบอัจฉริยะ

แทร็กนี้ออกแบบมาสำหรับนิสิตในสาขา **ไฟฟ้ากำลัง ไฟฟ้าสื่อสาร ไฟฟ้าอิเล็กทรอนิกส์ และไฟฟ้าควบคุมและหุ่นยนต์**  
ที่ต้องการเพิ่มความสามารถของตนเองด้วยความฉลาดจาก AI และเตรียมพร้อมสำหรับอนาคต

คุณจะได้เรียนรู้ว่า **AI สามารถขยายศักยภาพสิ่งที่คุณรู้อยู่แล้วได้อย่างไร** เช่น

- พยากรณ์ความต้องการใช้พลังงาน และบริหารโครงข่ายไฟฟ้าอัจฉริยะ  
- ตรวจสุขภาพและวางแผนการซ่อมบำรุงของระบบก่อนที่ชำรุดหรือไม่สามารถใช้งานได้  
- หุ่นยนต์อัจฉริยะและระบบควบคุมอัตโนมัติ  
- เพิ่มประสิทธิภาพการสื่อสารด้วยโมเดล AI


คุณไม่จำเป็นต้องเชี่ยวชาญ AI ตั้งแต่วันแรก
แค่มี **วิธีคิดแบบวิศวกร** — เราจะเสริมเครื่องมือ AI ให้คุณสร้างผลกระทบได้มากขึ้น

**บัณฑิตจากหลักสูตรนี้จะเป็นวิศวกรแห่งอนาคต**  
ที่เข้าใจทั้งฟิสิกส์ของระบบจริง และรู้วิธีใช้ AI เพื่อเพิ่มความทนทาน ประสิทธิภาพ และความยืดหยุ่นของระบบ

---

##  หัวข้อหลักใน AI x Electrical Engineering

### 1. ระบบไฟฟ้าอัจฉริยะและจัดการพลังงาน

- คาดการณ์ความต้องการใช้ไฟฟ้า  (รายชั่วโมง รายวัน รายสัปดาห์)  
- ควบคุมพลังงานหมุนเวียนแบบเรียลไทม์ (แสงอาทิตย์ ลม)  
- ตรวจจับความผิดปกติของระบบส่งจ่ายและจำหน่าย 
- คาดการณ์ปัญหา ซ่อมบำรุงเชิงพยากรณ์ 

### 2. AI ในระบบควบคุมและหุ่นยนต์

- ระบบควบคุมอัจฉริยะด้วย AI (adaptive PID, RL)  
- หุ่นยนต์อัจฉริยะและระบบเคลื่อนที่อัตโนมัติ  
- ยานพาหนะไร้คนขับ (Autonomous Vehicle) โดรน และระบบอัตโนมัติในอุตสาหกรรม

### 3. AI ในระบบสื่อสาร

- การจัดการช่องสัญญาณและทรัพยากรเครือข่าย 
- การตรวจจับและป้องกันความผิดปกติในระบบสื่อสาร 
- ระบบสื่อสารอัจฉริยะ และเครือข่ายอัตโนมัติ

### 4. AI สำหรับการประมวลผลสัญญาณและภาพ

- การจำแนกสัญญาณ ลดทอนสัญญาณรบกวน ปรับปรุงคุณภาพ การบีบอัดข้อมูล
- การวิเคราะห์และยืนยันตัวตนโดยข้อมูลชีวภาพ
- การวิเคราะห์และทำนายสัญญาณทางการแพทย์ (ECG, EEG), กล้องวงจรปิดอัจฉริยะ, การควบคุมด้วยเสียง

### 5. AI + ระบบฝังตัว / Edge AI

- ปัญญาประดิษฐ์บนอุปกรณ์ไมโครคอนโทรลเลอร์ สมองกลฝังตัว
- เซนเซอร์และระบบตรวจจับอัจฉริยะ  

### 6. อิเล็กทรอนิกส์กำลัง และระบบ EV

- อินเวอร์เตอร์และคอนเวอร์เตอร์ควบคุมด้วย AI  
- พยากรณ์อายุการใช้งานแบตเตอรี่ ควบคุมมอเตอร์ ตรวจจับความผิดพลาดของ EV

---

##  ภาพรวมหลักสูตร

-  **ปริญญาตรี**: วิศวกรรมศาสตรบัณฑิต สาขาวิศวกรรมไฟฟ้า (นานาชาติ)
-  **ปริญญาโท**: วิศวกรรมศาสตรมหาบัณฑิต สาขาวิศวกรรมบูรณาการปัญญาประดิษฐ์ (หลักสูตรภาษาไทย)  
-  **เปิดรับรุ่นแรก**: ปีการศึกษา 2570 
-  **จำนวนรับ**: 30 คน หลักสูตรนานาชาติ IUP 
-  **ช่องทางรับเข้า**: TCAS รอบ 1-3 หลักสูตรนานาชาติ IUP  


---

##  สิ่งที่คุณจะได้เรียนรู้

ในหลักสูตรวิศวกรรมไฟฟ้าบูรณาการปัญญาประดิษฐ์ ผู้เรียนจะได้ศึกษาและฝึกฝนทักษะที่ครอบคลุมตั้งแต่การออกแบบและพัฒนาโครงข่ายไฟฟ้าอัจฉริยะ การพยากรณ์พลังงาน การประยุกต์ใช้ AI ในการประมวลผลสัญญาณ ระบบทางการแพทย์ และสื่อมัลติมีเดีย ไปจนถึงการพัฒนา Embedded AI สำหรับอุปกรณ์ IoT และระบบ edge computing นอกจากนี้ยังได้เรียนรู้การสร้างระบบควบคุมอัจฉริยะสำหรับหุ่นยนต์และโรงงานอุตสาหกรรม 4.0 พร้อมทั้งบ่มเพาะทักษะด้านการวิเคราะห์ การแก้ปัญหาเชิงซับซ้อน และการทำงานเป็นทีม เพื่อเตรียมความพร้อมสำหรับการทำงานในโลกวิศวกรรมยุคใหม่

---

##  หัวข้อ Capstone และวิจัยตัวอย่าง

- ระบบบริหารจัดโครงข่ายไฟฟ้าอัจฉริยะด้วยปัญญาประดิษฐ์ (AI) 
- การบำรุงรักษาเชิงคาดการณ์ในอุปกรณ์ไฟฟ้าอัจฉริยะด้วย AI  
- ระบบตรวจจับความผิดปกติในโครงข่ายไฟฟ้าด้วย AI  
- การควบคุมอัจฉริยะของหุ่นยนต์อุตสาหกรรม  
- การจัดสรรทรัพยากรอัจฉริยะในเครือข่ายสื่อสาร
- การประมาณและปรับสมดุลช่องสัญญาณในระบบสื่อสารด้วย AI
- การวิเคราะห์สัญญาณด้วย AI เพื่อวินิจฉัยโรค

---

##  พันธมิตรด้านอุตสาหกรรมและวิจัย

- การไฟฟ้าฝ่ายผลิต (EGAT) นครหลวง (MEA) และส่วนภูมิภาค (PEA)
- AIS, THAICOM, GISTDA
- บริษัท PTT Group, GULF, B. Grimm, EGCO
- Schneider Electric, Siemens, Hitachi Energy
- Western Digital, Delta
- ห้องวิจัยด้านสัญญาณชีวการแพทย์  

---

##  เส้นทาง 4+1
- นิสิตจะต้องผ่านเกณฑ์ด้านวิชาการ โดยในช่วง 3 ปีแรกของการเรียนระดับปริญญาตรีจะต้องลงทะเบียน[รายวิชาพื้นฐานด้านปัญญาประดิษฐ์](/docs/ai-core-courses)
- นิสิตจะเริ่มเรียนรายวิชาระดับบัณฑิตศึกษาในการเรียนปีที่ 4 (ดู[รายละเอียดหลักสูตรวิศวกรรมบูรณาการปัญญาประดิษฐ์](/docs/master/ai-integrated))
- โครงงานวิศวกรรมระดับชั้นปีที่ 4 จะเชื่อมโยงกับหัวข้อวิทยานิพนธ์ในระดับปริญญาโท
- จะได้รับปริญญาวิศวกรรมศาสตรบัณฑิต และ[วิศวกรรมศาสตรมหาบัณฑิต](/docs/master/ai-integrated)ภายในเวลา 5 ปี และพร้อมที่จะเป็นวิศวกรยุคใหม่

แผนการเรียนโดยละเอียด*จะประกาศเร็ว ๆ นี้*  สามารถอ่านเกี่ยวกับ[รายวิชาพื้นฐานด้าน AI ระดับปริญญาตรี](/docs/ai-core-courses) และ[หลักสูตรระดับปริญญาโท](/docs/master/ai-itegrated)ได้


---

##  เส้นทางอาชีพ

- Smart Grid / Smart Energy Engineer: วางแผนและพัฒนาโครงข่ายไฟฟ้าอัจฉริยะ (Smart Grid) โดยใช้ AI เพื่อบริหารจัดการพลังงานอย่างมีประสิทธิภาพ คาดการณ์ความต้องการใช้ไฟฟ้า และเพิ่มความเสถียรของระบบ
- AI Robotics Engineer: สร้างและพัฒนาหุ่นยนต์ที่สามารถรับรู้ เรียนรู้ และโต้ตอบกับสภาพแวดล้อมได้ เช่น หุ่นยนต์ตรวจสอบระบบไฟฟ้าในโรงงาน หุ่นยนต์กู้ภัย หรือหุ่นยนต์บริการในอุตสาหกรรม
- Electrical Systems Data Analyst / AI Engineer: วิเคราะห์ข้อมูลจากระบบไฟฟ้า เช่น เซนเซอร์หรืออุปกรณ์ IoT โดยใช้ Machine Learning และ Deep Learning เพื่อคาดการณ์ปัญหา ซ่อมบำรุงเชิงพยากรณ์ (Predictive Maintenance) และปรับปรุงประสิทธิภาพระบบ
- Embedded AI System Developer: พัฒนาไมโครคอนโทรลเลอร์และระบบฝังตัว (Embedded Systems) ที่ฝัง AI ในตัว เช่น ระบบตรวจจับการทำงานผิดปกติของอุปกรณ์ไฟฟ้า หรืออุปกรณ์สวมใส่อัจฉริยะ (Wearable Devices)

---

##  ลักษณะเด่นของบัณฑิต

บัณฑิตของสาขานี้จะสามารถ:

- สร้างระบบไฟฟ้าและควบคุมที่ผสาน AI อย่างมีประสิทธิภาพ  
- ออกแบบอุปกรณ์อัจฉริยะที่ประหยัดพลังงานและระบบพลังงานใหม่  
- พัฒนาแอปพลิเคชัน ML สำหรับระบบฝังตัวและการวิเคราะห์สัญญาณ  
- ผสาน AI เข้ากับระบบสื่อสารและอิเล็กทรอนิกส์กำลัง
- เป็นผู้นำด้านนวัตกรรมในหุ่นยนต์ IoT และพลังงานหมุนเวียน
- มีศักยภาพการพัฒนาตัวเองสู่สายงานแห่งอนาคต


---

##  กิจกรรมเสริม

- เปิดโอกาสให้นิสิตได้เข้าร่วมฝึกงานในบริษัทชั้นนำ ที่มีความเชี่ยวชาญด้านเทคโนโลยีไฟฟ้า หุ่นยนต์ หรือ AI 
- Capstone Projects กับอุตสาหกรรมชั้นนำ 
- โครงการแลกเปลี่ยนนิสิตหรือโครงการวิจัยร่วมกับมหาวิทยาลัยพันธมิตร 
- ทำโครงงานข้ามศาสตร์กับแทร็กอื่นใน AI x Engineering

---

##  รายวิชาพื้นฐานด้าน AI (เลือกเรียนในระดับปริญญาตรี)

นิสิตจะต้องลงเรียนรายวิชาต่อไปนี้ ระหว่างการเรียน 3 ปีแรก

- 01204162 เอไอประยุกต์สำหรับงานวิศวกรรม (Applied AI for Engineering)   
- คณิตศาสตร์พื้นฐานสำหรับวิศวกรปัญญาประดิษฐ์ (Mathematical Foundations for AI Engineers) *รายวิชาอยู่ระหว่างการพัฒนา*
- หลักการโปรแกรมเพื่อการประมวลผลและวิเคราะห์ข้อมูล (Programming Concepts for Data Processing and Analysis) *รายวิชาอยู่ระหว่างการพัฒนา*

อ่าน[รายละเอียดของรายวิชา](/docs/ai-core-courses)

นอกจากนี้อาจมีการเทียบรายวิชาจากสาขาวิศวกรรมไฟฟ้าเพื่อเทียบเท่ากับรายวิชาเหล่านี้ได้
